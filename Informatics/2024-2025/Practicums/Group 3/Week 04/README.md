# Седмица 4.
# Двоични файлове. Работа при пряк достъп.


## Задача 1

![Static Badge](https://img.shields.io/badge/easy-green)

Създайте програма, която прочита двоичен файл `numbers.dat`, който съдържа целочислени стойности от тип `int`. На стандартния изход изведете минималното и максималното число от прочетените във файла.

## Задача 2

![Static Badge](https://img.shields.io/badge/easy-green)

Създайте програма, която прочита от стандартния вход име на двоичен файл и извежда на стандартния изход размера на файла в байтове, като използвате само функциите от фамилията `seek` и `tell`.

## Задача 3

![Static Badge](https://img.shields.io/badge/easy-green)

Създайте програма, която съдържа структура `Item`, която да има полета за цена и количество. Създайте сериализация и десериализация на поредица обекти от тип `Item` в двоичен файл. Изведете на стандартния изход общата сума на всички предмети от прочетен двоичен файл с данни. Изведете на стандартния изход количеството на предмета с най-ниска цена. Изведете на стандартния изход количеството на предмета с най-висока цена.

## Задача 4

![Static Badge](https://img.shields.io/badge/easy-green)

Създайте програма, която да съдържа структурата `Person`, която да има полета за име, което е символен низ до `255` символа, възраст и пол. Реализирайте сериализация и десериализация на поредица от обекти от тип `Person` в двоичен файл. Изведете на стандартния изход сортираната редица от хора, като в началото на редицата са мъже, а в края на редицата са жени.

## Задача 5

![Static Badge](https://img.shields.io/badge/medium-yellow)

Създайте програма, която прочита двоичен файл `numbers.dat`, който съдържа целочислени стойности от тип `int`. Съдържанието на файла да бъде сортирано спрямо обичайната наредба на цели числа, но без да използвате буферен масив за съхранение на данните от файла. След това прочетете съдържанието на файла и го изведете на стандартния изход.

## Задача 6

![Static Badge](https://img.shields.io/badge/medium-yellow)

Създайте програма, която съдържа структура `Order`, съдържаща полета за цена, както и идентификатор на поръчката. Такива поръчки да се четат от двоичен файл `orders.bin`, в която е записана информация за поръчките. Във файла `customers.bin` се съдържат данните за валидни идентификатори на потребители. Изведеге в двоичен файл `results.bin` информация за това кой потребител е направил най-много поръчки, който потребител е направил най-малко поръчки, кой потребител е платил най-много, кой потребител е платил най-малко.

## Задача 7

![Static Badge](https://img.shields.io/badge/medium-yellow)

Създайте програма, която прочита от стандартния вход `N` пъти следните данни: първо име на човек, второ име на човек, години на човек, и след това записва тези резултати в двоичен файл, чието име се чете от стандартния вход. Числото `N` също се чете от стандартния вход. Приемете, че първото име и последното име на човек са символни низове с максимална дължина `1024`. Изведете на стандартния изход отделно човека с най-късо име и човека с най-дълго име.

## Задача 8

![Static Badge](https://img.shields.io/badge/medium-yellow)

Създайте програма, която прочита от стандартния вход име на двоичен файл, в който са записани следните данни: първо име на човек, второ име на човек, години на човек, и след това отпечатва на стандартния изход данните за тези хора. Приемете, че първото име и последното име на човек са символни низове с максимална дължина `1024`. Изведете на стандартния изход отделно човека, който е най-млад, и човека, който е най-стар.

## Задача 9

![Static Badge](https://img.shields.io/badge/hard-red)

Създайте програма, която има структура за потребител, който има следните характеристики: име, заделено с точна големина, цяло число за идентификатор, цяло число за възраст. Да се запишат в двоичен файл `data.bin` данните за поредица от хора, без да се валидират, а след това в рамките на същия файл да се премахната неалидните данни за потребители.

## Задача 10

![Static Badge](https://img.shields.io/badge/hard-red)

Създайте програма, която има структура `Pair`, която представлява наредена двойка от естествени числа. Създайте структура, която представя релация. В релацията има най-много 30 наредени двойки и структурата пази текущия си размер.

* Напишете функция, която прочита релация от даден двоичен файл.
* Напишете функция, която добавя наредена двойка към релацията.
* Напишете функция, която записва релацията в даден файл.
* Напишете функция, която проверява дали релацията е рефлексивна.
* Напишете функция, която проверява дали релацията е иррефлексивна.
* Напишете функция, която проверява дали релацията е симетрична.
* Напишете функция, която проверява дали релацията е слабо антисиметрична.
* Напишете функция, която проверява дали релацията е силно антисиметрична.
* Напишете функция, която проверява дали релацията е транзитивна.
* Напишете функция, която проверява дали релацията е антитранзитивна.
* Напишете функция, която създава топологическата наредба на релацията, ако такава съществува.

## Задача 11

![Static Badge](https://img.shields.io/badge/hard-red)

Създайте програма, в която има създадена структура `City`, която описва град и има име, което е символен низ с максимална големина 63 символа, както и брой жители. Създайте и структура `District`, която съдържа в себе си до 20 града и пази текущия си размер. Всички хора също се характеризират с име, което е максимално 23 символа, както и каква заплата изкарват.

* Напишете функция, която записва във файл една област.
* Напишете функция, която прочита област от файл, след което сортира градовете в областта според броя жители и записва резултата в два различни файла - съответно според сортирането, изпълнено в низходящ ред, и според сортирането, изпълнено във възходящ ред.
* Напишете функция, която чете данните от файла `people.dat` и извежда на стандартния изход хората, които изкарват над средната заплата.
* Напишете методи за добавяне и премахване на хора от файла.

## Задача 12

![Static Badge](https://img.shields.io/badge/hard-red)

Да се напише програма, която чете двоичен файл, съдържащ неопределен брой двойки стойности `(x, y)`, представляващи координати в декартовата координатна система. След прочитането на данните да се изчисли центърът на тежестта на всички точки. След това да се намерят трите най-близки точки до центъра на тежестта и техните координаи и да се запишат в нов двоичен файл.

## Задача 13

![Static Badge](https://img.shields.io/badge/impossible-black)

Да се направи програма, която "разшифрова" скрито съобщение.

Съобщението представлява двоичен файл с неизвестна дължина. Това, което съхранява, поредица от цели неотрицателни числа. "Ключът" за съобщението се съхранява в друг двоичен файл и представлява цяло число в интеравала `[ 0 ; 255 ]`. Преценете как е най-подходящо да прочетете и съхраните ключа. Шифърът за получаване на правилното съобщение е към всяко число от прочетения файл, съдържащ съобщението, да се добави стойността на прочетения ключ. Изведете разшифрованото съобщение на стандартния изход.
